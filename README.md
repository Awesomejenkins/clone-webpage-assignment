Zet eerst, zonder styling, alle benodigde HTML-elementen voor deze twee blokken in jouw index.html. Omdat je hier niet bent om je typediploma te halen, raden we je aan de dummy tekst te kopiÃ«ren!
Navigatiebalk: zorg ervoor dat jouw menu-items netjes, naast elkaar, aan de rechterkant komen te staan. Maak het makkelijker voor jezelf door tijdelijk zwarte borders om jouw elementen te plaatsen, zodat je goed ziet wat je doet. Pssst: je hebt dit al gemaakt in de eerdere Flexbox opdracht!
Content positionering:
Header: zorg ervoor dat de content van de header in het midden komt te staan. Tip: gebruik padding om de header wat meer hoogte te geven en blijf weg van letterlijke height: 500px properties.
Introductie blok: doe nu hetzelfde voor de positionering van de introductie-tekst, om dit netjes in het midden te krijgen!
Tekst en button: nu kun je aan de slag met de details: pas de tekstkleur op beide blokken aan en maak de button zo gedetailleerd mogelijk na. Let hierbij bijvoorbeeld op de schaduw onder de button en het kleurverloop op de header!
Witte icoontje: voeg ten slotte het witte icoon aan de onderkant van de header toe. Dit kun je doen doormiddel van een <img>-tag, of door een <div>-tag met CSS een background-image te geven. Om hem vervolgens op de juiste plek te krijgen, zul je moeten spelen met positionering. Vergeet niet dat wanneer je iets absoluut positioneert, je het parent-element altijd een position: relative; moet geven!
Aandachtspunten

In de header is een gradient gebruikt met de aangeleverde kleuren blauw en paars. Tip: gebruik een gradient-generator voor een mooi vloeiend verloop!

De links in de navigatiebalk linken naar hun bijbehorende gebied op de homepagina: dit noem je een jumplink. Dus als de gebruiker op "Contact Us" klikt, krijgt hij het contact-formulier-gedeelte van de homepagina te zien. Hoe je dit implementeert, kun je nalezen op EdHub (Hfst. 5.3) onder het kopje "ID selectors".

Zorg ervoor dat je de tekst op de button niet in letterlijke hoofdletters in de HTML zet. Dit is niet handig, want jouw klant (het bedrijf) zou ineens van gedachten kunnen veranderen! Gebruik altijd CSS om de tekst te transformeren naar hoofdletters.


